
# +35512 minuten

“Zal ik je voorhuid terugtrekken, of doe je dat zelf?”
“Meestal doen jullie dat”
“Oke, ik begin met schoonmaken”
“...”

Het is de tiende keer, maar het blijft heel erg niet ok. Ik probeer er niet aan te denken dat een vreemde aan mijn voorhuid gaat zitten friemelen.

"Ik knijp nu in de verpakking. Hierdoor komt er een beetje glijmiddel vrij waardoor het allemaal iets makkelijker gaat."

Een hand knijpt in mijn piemel. Ik probeer het niet op te merken. Er komt een slang van +/- 20cm akelig dicht naar de opening toe. 

"De cathether gaat erin. Probeer maar te ontspannen. Had u kinderen zei u?"

"HNNNNNNNNNNNGNNNNNNNNNNNNNNNNNGFCK"

"U doet het fantastisch. Nog even ontspannen. Probeer te blijven ademhalen. Hoe oud zijn ze?"

"Ja, nog even langs het prostaat. Dit kan een beetje een apart gevoel geven. Rustig ademen."
"..."

"Hij zit erin. Heel goed gedaan hoor. Houd je zelf de slang even vast? Ik ben zo terug."

"Ok."


# -10 minuten

"Meneer Homan?"

De ietwat militaristisch aandoende assistent kaakchirurg, net als vorige keer strak gekleed in haar groene outfit komt ons halen.

(Groene operatiekleding geeft een steriele uitstraling en biedt visueel comfort tijdens langdurige operaties. Afhankelijk van de richtlijnen van uw instelling kunnen groen en blauw door elkaar gebruikt worden).  

Fijn, we zijn eerder aan de beurt. FUCK! We zijn eerder aan de beurt. Dit kan niet goed zijn. Vorige keer leek ze zakelijker te kijken. Zie ik medelijden in haar ogen? Wil dit iets zeggen of is het gewoon omdat ze Agnes en haar zwangerebuik niet wil aandoen om langer in de wachtkamer te zitten? Dat is het vast. Voor een wachtkamer is dit trouwens niet verkeerd. 

(Een goede wachtkamer is een combinatie van de volgende vier elementen; functie, esthetiek, comfort en levensduur. Andere factoren om rekening mee te houden tijdens het ontwerpen en bouwen zijn: looplijnen, doorlooptijd, akoestiek, kleurgebruik
verlichting, overspraak, strategische ligging (ten opzichte van de entree en de behandelruimtes))

Creëer rust in de wachtruimtes en verhoog de patiënttevredenheid door patiënten optimaal te informeren via narrowcasting schermen. Ook kunt u narrowcasting inzetten om de betrokkenheid van medewerkers te vergroten. Narrowcasting van Wachtkamerschermen is een waardevol communicatiekanaal in uw ziekenhuis.)

Shitfuckteringpleuris hoe moet dit.

Oke. 
We gaan dit doen.

Ok, als de dappere dodo/Jonge woudloper die ik ben liep ik braaf achter haar aan, met mijn voor de buitenwereld gereserveerde glimlach.


# -2 minuten
"Ga maar alvast zitten hoor. De arts komt zo"


# 0 minuten.
"Uw geboortedatum meneer Homan?"
(Dit om zeker te weten dat ik niet stiekem iemand anders kutdiagnose kom ophalen.)

Hij schraapt zijn keel.

"Ok, ja, meneer Homan, kijk, het is kanker. Kwaadaardig. Kanker van de speekselklier. Een acinic cell carcinoma. Ik wou dat ik beter nieuws voor u had. Ja simpel gezegd kort door de bocht, heel erg shit, absoluut niet wat u wilt horen, dat begrijp ik heel goed."

"Maar, ik heb een vervolgafspraak voor u gemaakt in het UMCG, wij doen deze behandeling verder niet. Hier kunt u ook al uw vragen stellen."

"Ik raad u nogmaals aan alle vragen die u hebt te noteren. Het is onze ervaring dat dat mensen helpt" 



# +45183 minuten

Voor een introvert (voor mij toch zeker) is een verblijf in het ziekenhuis de hel (ondanks het weghalen van de tumor, waarvoor dank). De input stopt niet. Er is een dagelijks ritme waar niet vanaf geweken gaat worden waar je niet even briefing van krijgt, maar waar je in meegaat of je nu wilt of niet. 

Ik voel me na een paar dagen als het laatste restje tandpasta wat je er alleen door het moeilijk oprollen en persen van de tube net eruit weet te krijgen.

Ik ben het restje tandpasta wat er met veel moeite, vouwen en oprollen van de tube toch nog uitkomt.


Er zijn protocollen. Er is airconditioning. Piepers. Telefoons. Karretjes. Verpleegkundigen. Gesprekken. Gekreun. Rijdende medicijnkarretjes. Geluid van de straat. Overleg. Medepatienten. Deuren die open en dicht gaan. Licht van de gang. Deuren die open en dicht gang. Laat u even weten als u naar beneden gaat? Koffieautomaten. Geluid van buiten. Waar gaat u heen? Bedden die worden afgehaald. Bedden die worden schoongemaakt. Bedden die worden opgemaakt. Bedden die net een klein beetje naar rechts of naar links MOETEN WORDEN verschoven. Want ja. Gepiep van de sloten van medicijnkastjes die ontgrendeld worden. Hier rechts en dan bij de balie weer rechts. Hier zijn we weer! De controles. De vrolijke beep (die vaag doet denken aan een succesvolle transactie bij de zelfscan van AH) die aangeeft dat de bloeddruk gemeten is. De iets minder vrolijke lichtelijk geirriteerde urgente beep die aangeeft dat de bloeddruk het net niet is. Uw hartslag is aan de lage kant. Sport u veel? Verder in orde. Helemaal goed. Tot straks. U bent klaar hoor. Hallo. Wilt u wat drinken? Wat wilt u drinken? Ja? Goedzo. 1 of 2 kopjes? 2 toch maar he. Ja je moet het er van nemen he, haha. Mooi. Tot straks maar weer. Uw medicijnen. BEEP. Lukt het zo? Meneer Homan? MENEER HOMAN? Wakker worden. We gaan even uw blaas controleren. 

Etc.


# +10 minuten.
Ik had altijd verwacht dat de diagnose kanker met veel meer ceremoniele toeters en bellen gebracht zou worden. Dit is niet per se het geval. We staan na 10 minuten denk ik weer buiten. Uitgang West, makkelijk, dicht bij de parkeerplaats. Het is best lekker weer nog. Agnes huilt. Mij lukt het even niet. Wat een lul ben ik.

# +x minuten
"Ik wil terug naar het huisje" zeg ik "Daar had ik nog geen kanker *"

(* op papier niet nee, oetlul)



# 
"Het is hoogstwaarschijnlijk een tumor"
"Oke"

Een wervelstorm in mijn hoofd. In eens 100 gedachten per vierkante mm hersenkwab. Proberen te blijven opletten. Oh shit, een TUMOR. Luisteren.

"Maar een tumor kan van alles zijn."
"Deze zijn meestal goedaardig"

Zie ik m'n kinderen nog opgroeien? Gaan ze me nog kennen? Weten ze wie ik ben? 

"U kijkt wat bedenkelijk, wat gaat er inu om?
"Nou, ik hoor u tumor zeggen. Dit moet ik natuurlijk even verwerken. Euh, ja, tja. Nouja. Een tumor dus.  Maareuh, kan het misschien ook wat anders zijn zegmaar?"

"Begrijpelijke vraag. Het is geen ontsteking, of vochtophoping, gezien de duur van de groei was het dan allang gesprongen en had u een ander probleem gehad. Het is ook geen cyste, en het staat los van de huid en uw kaak. Nee hoor, het is waarschijnlijk een tumor. Ik zet mijn geld in op een tumor."

Mijn craniale emmer loopt nu heel hard over en ik check mentaal uit. Hopen dat A blijft luisteren.  Af en toe komen flarden binnen.

"Ze zullen waarschijnlijk een MRI-scan maken. Zegt niet zoveel, meer over de positie."

"In veel gevallen zijn tumoren van de speekselklieren goedaardig."

KANWELZIJNJA Een tumor gek. Een TUMOR, hoor je jezelf wel?

"Doorverwijzen naar."

"Tot ziens Meneer Homan."


# 
Het was de huisarts die het woord eerst hardop uitsprak. Of nee, ik vroeg het zelf eerst, of het misschien (heel heeel heeeeeeel misschien, nee? vast niet toch?) ook kanker kon zijn?

"Ja het kan ook Kanker zijn natuurlijk.  Je moet met alles rekening houden." 

Kanker
Kanker
Kanker
Kanker
Kanker
Kanker
Kanker 
KaNkEr
KKankER
KaaaNNNKer
KnNKeR

Het echode nog gezellig een paar uren na in mijn hoofd


# 
Als de dappere dodo/Jonge woudloper/guitigerd die ik ben liep ik braaf achter haar aan, vriendelijk glimlachend (proberen).



# 
Kanker is kut.
Kanker is shit.
Kanker is pech hebben.
Kanker is weird.
Kanker is eng.
Kanker is gemeen.
Kanker is oneerlijk.
Kanker is niks.
Kanker is maar een diagnose
Kanker is veel.
Kanker is?
